[{"type":"HEADING_1","elements":[{"text":"אודות קבוצת התמיכה לבעלי כלבים רגישים\n"}]},{"type":"HEADING_2","elements":[{"text":"מי אנחנו?\n"}]},{"type":"NORMAL_TEXT","elements":[{"text":"ברוכים הבאים! אנחנו גל ואלה ואנחנו מנהלות את "},{"text":"קבוצת התמיכה לבעלי כלבים רגישים בפייסבוק","underline":true,"link":{"url":"https://www.facebook.com/groups/476196172437302/"}},{"text":", קבוצה עם קהילה בת יותר מ-12,000 חברים וחברות שמתמודדים עם האתגר בגידול של כלבים רגישים. לפני שאימצנו את הגורים שלנו חשבנו שכל הכלבים הם ידידותיים, חברותיים, כיפיים, אפשר לקחת אותם לים ולטיולים בטבע ולבתי קפה ולגינות הכלבים בכיף אבל אז גילינו שיש הרבה כלבים שהם תוקפניים, חרדתיים, ריאקטיביים, מפוחדים או בעייתיים ולא כי הם בהכרח עברו משהו חריג בחיים שלהם, אלא הם פשוט כאלו. \n"}]},{"type":"NORMAL_TEXT","elements":[{"text":"לאחר שהקמנו את הקבוצה נוכחנו לגלות שאנחנו ממש, ממש לא לבד, ויש המון אנשים שגם הם- מגדלים כלבים רגישים, ויש בינינו שותפות גורל :).  \n"}]},{"type":"NORMAL_TEXT","elements":[{"text":"בקבוצה אנחנו חולקים את הרגעים הטובים וגם הקצת פחות של גידול כלבים רגישים.\n"}]}]